<div dir="rtl">

## آشنایی با فریمورک فیزر
چهارچوب‌های وب مجموعه‌ای از ابزارها و کتابخانه‌ها برای توسعه راحت‌تر و سریعتر برنامه‌های وب هستند. این framework ها با استفاده از الگوها و ساختارها در قالب معماری‌های متفاوت به کاربر کمک میکنند که application خود را سازماندهی کرده و با برنامه‌ی خود در لایه‌های مجزا کار کند. از آنجاییکه این چهارچوب‌ها دارای بخش‌های مشترکی از توسعه و test برای برنامه‌ی وب هستند، این امکان به توسعه‌دهنده داده میشود که برنامه خود را کارآمد تر بنویسد.

چهارچوب Phaser یک HTML5 Game Framework است در زبان های javascript و typescript که قابلیت render کردن روی تمامی مرورگر های مختلف از جمله مرورگر های گوشی و کامپیوتر را با هر دو روش WebGL و Canvas را دارد.
همچنین برنامه های نوشته شده با این چهارچوب قابلیت تبدیل و compile شدن به برنامه های قابل اجرا روی گوشی یعنی IOS و Android را با استفاده از ابزار های مخصوص دارند.

چهارچوب Phaser یکی از معروف ترین و بهترین چهارچوب های استفاده شده برای ساخت بازی ها است و یک مجموعه ای از بازی های ساخته شده با این چهارچوب را می توانید در این 
[لینک](https://phaser.io/games/)
ببینید.

چهارچوب Phaser ویژگی هایی دارد که که کار ما را در ساختن برنامه ها ساده تر می کند و همچنین باعث می شود که از بقیه چهارچوب ها سریعتر باشد. 
پایین تر به برخی از آن ویژگی ها اشاره می کنیم.

## WebGL & Canvas
همانطور که بالاتر اشاره کردیم،‌ Phaser هم از WebGL استفاده می کند و هم از Canvas برای render کردن به صورت داخلی و سپس بسته به اینکه مرورگری که کاربر استفاده می کند از کدام روش پشتیبانی می کند،‌ بین آنها روش بهتر را انتخاب می کند.
برای مطالعه بیشتر در مورد WebGL یا Canvas و مقایسه آنها می توانید به این
[لینک](https://en.wikipedia.org/wiki/WebGL)
و این
[لینک](https://www.educba.com/webgl-vs-canvas/)
مراجعه کنید.

## Preloader
با استفاده از این روش خیلی راحت می توانیم که تمام asset های مورد نیازمان مثل عکس، آهنگ و ... را در برنامه load کنیم و از آنها استفاده کنیم. راحتی آن به این دلیل است که پس از load شدن هر یک از asset ها، Phaser آنها را در یک global cache ذخیره می کند و اینگونه به اشتراک گذاشتن آنها بین هر Object ی راحت تر می شود.
در بخش راه اندازی پروژه بیشتر با این مورد آشنا می شوید.

## Physics
یکی از مهم ترین بخش های هر game engine ی، فیزیک آن است که می تواند خیلی کار کاربر را راحت تر بکند.
Phaser هم از این قایده جدا نیست و حتی ۳ تا physic system جدا ارایه می دهد که بسته به نیاز می توانیم استفاده کنیم.

### Arcade Physics
این سیستم سبک ترین سیستمی است که Phaser ارایه می دهد و مناسب دستگاه های کم توان  و یا برنامه های کوچک و کم جزییات است.

### Impact Physics
این سیستم پشتیبانی خیلی قوی تری دارد برای tile ها و وقت هایی که از tilemap ها استفاده می کنیم.

### Matter.js
این سیستم کامل ترین سیستم فیزیکی Phaser است که از همه ی full body system ها، فنر، constraint های مختلف،  چند ضلعی ها و ... پشتیبانی می کند.
برای مطالعه بیشتر درباره ی Matter.js می توانید به این
[لینک](https://brm.io/matter-js/)
مراجعه کنید.

## Sprites
می دانیم که Sprite ها قسمت اصلی هر برنامه یا بازی هستند، به همین دلیل هم Phaser قابلیت های خیلی زیادی را برای آنها قرار داده. از جمله این قابلیت ها امکان مشخص کردن مکان آنها، فاصله گذاشتن بین آنها، چرخاندنشان، scale کردن آنها، انیمیشن دادن به آنها، برخورد دادنشان با یک دیگر، مشخص کردن texture آنها و کلی قابلیت دیگر است.
<br>
ههچنین Sprite ها پشتیبانی کامل از ورودی ها را دارند یعنی قابلیت هایی از جمله click کردن، drag کردن و ... را هم دارند.
جلوتر بیشتر با ورودی ها آشنا می شویم.

## Groups
با استفاده از Group ها می توانیم Sprite های مختلف را با هم به صورت یک bundle قرار دهیم و با این کار ایجاد تغییرات روی آنها راحت تر شده و همچنین از ساختن Object ها به صورت مداوم هم جلوگیری می کند.
به عنوان مثال اگر یک Object ی به اسم Hero داریم و برای Collision هر Hero ی که ساخته می شود باید تابع f را قرار دهیم، می توانیم با ساختن یک گروه به اسم Heroes و گذاشتن تابع f برای Collision آن، از همه آن اضافه کاری ها دوری کنیم.



</div>